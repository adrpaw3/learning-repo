<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <style>
        body {
            text-align: center;
            width: 450px;
            overflow-wrap: normal;
            margin:auto;
        }
    </style>
</head>
<body>
    <p>
        Czasem, gdy rozmawiam z naprawdę, w moim mniemaniu, inteligentną osobą, słyszę opinię, która nie ma żadnego podparcia w logice. Dlaczego osoby wykształcone, otwarte na wiedzę i niezaangażowane ideologicznie, na niektóre tematy mają zdanie nieoparte na sensownych argumentach? Czy są zmanipulowane, niechętne do mierzenia się z faktami, czy po prostu mają problem z faworyzowaniem informacji? 

Kilka tygodni temu mieliśmy wykład z krytycznego myślenia. Był dość ogólny i nie dowiedziałem się niczego nowego. Miałem wrażenie, że taka umiejętność jak krytyczne myślenie powinna być uczona co najmniej od gimnazjum. Teraz – na studiach, ludzie mają priorytety ukierunkowane na przyszłą karierę, nie interesują ich takie tematy, które nie zwiększą ich możliwości znalezienia pracy lub uzyskania wyższej stawki godzinowej. 

Co stoi pomiędzy nami, a trafną ocenę dowolnej informacji? To błędy procesu rozumowania, nieznajomość tematu i nieumiejętność oceny źródeł. 

Około 70% z nas uznaje za prawdę coś, co nam się bardziej podoba. Jeżeli szukając informacji, nawet podświadomie będziemy chcieli, żeby była prawdziwa, to jest wysoce prawdopodobne, że to, co znajdziemy przekona nas, do tego, że taka właśnie jest, niezależnie od tego jaka jest rzeczywistość. Jest to efekt potwierdzenia. Wiele razy łapałem się na tym błędzie, tym częściej, im bardziej dany temat angażował moje emocje. Aktualnie jestem dalej od popełniania tego błędu niż kiedykolwiek byłem, aczkolwiek nadal w mojej głowie jest taka myśl, że nie jestem od niego w stu procentach uwolniony. 

Ludzie są różni, mają różne wizje świata i różne poglądy, ale co to właściwie znaczy wizja świata? Przecież istnieje jakaś uniwersalna prawda i możemy być bliżej jej lub dalej.  Kształtowanie naszej ideologii i poglądów będzie zawsze próbą dopasowania ich do tego jaki świat naprawdę jest. Zawsze powinniśmy dążyć do zbliżania naszej wizji świata z tym, jak on rzeczywiście wygląda. 

Moim ulubionym błędem myślenia jest niedostrzeganie różnicy pomiędzy korelacją a przyczynowością. Nie dlatego, że jest bardzo popularny tzn. często popełniany, ale dlatego że może on zostać, nawet świadomie, użyty przez kogoś, kto chce zmanipulować innych. 3% nobli dostały kobiety, w rankingach IQ większość topowych miejsc zajmują mężczyźni. Czy to znaczy, że kobiety mają niższe średnie IQ? Nie. Wśród mężczyzn jest więcej geniuszy, ale i kompletnych idiotów. Jeszcze à propos, chciałbym dodać, że istnieje korelacja między ilością filmów, w których gra Nicolas Cage a liczbą zgonów pasażerów helikopterów. 

Te i wiele innych błędów popełnia każdy. Najbardziej boli mnie to jak dopuszczają się ich inteligentne osoby, ponieważ np. wyznawcy teorii spiskowych są na takim poziomie intelektualnym, który bez wahania nazwałbym upośledzeniem, dyskusja z nimi jest bezcelowa, a ich opinie bezwartościowe. Ludzi nieowładniętych spiskami można nauczyć krytycznego myślenia i zwracania uwagi na błędy poznawcze. To do takich ludzi, chciałbym trafić i skłonić do refleksji. Nie chcę, aby każdy poświęcał godziny na weryfikowaniu wszystkiego, co usłyszy. Chciałbym, aby więcej ludzi było sceptykami, aby po prostu nie traktowali wszystkich informacji za pewne, a całą swoją wiedzę za jedynie prawdopodobną. Jeżeli czegoś nie sprawdziłem i nic nie wiem na dany temat, muszę być ostrożny. W dzisiejszych czasach ocena informacji jest większym problem niż jej zdobywanie. 

Esej ten był zainspirowany między innymi “Krótkim filmem o prawdzie i fałszu”, który bardzo polecam obejrzeć, oczywiście z możliwie neutralnym nastawieniem. 
    </p>
</body>
</html>